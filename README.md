# โปรเจคเพื่อการศึกษา คณะพยาบาลศาสตร์ มหาวิทยาลัยขอนแก่น

---

![hippo](https://media4.giphy.com/media/v1.Y2lkPTc5MGI3NjExa2RjMWZqcHh6bjllMGowdXZrNDQ4MnJ4cHZ5eXltYnA5enZhbmh1eCZlcD12MV9pbnRlcm5hbF9naWZfYnlfaWQmY3Q9Zw/RRBsIBez24FjiR2IxO/giphy.gif)

## ภารกิจพิชิต I (The Conquest of I’s)
เกมการเรียนรู้เชิงสถานการณ์ (Scenario-based Learning) สำหรับนักศึกษาพยาบาลและบุคลากรสุขภาพ เพื่อฝึกทักษะการพยาบาลผู้สูงอายุผ่านกลุ่มอาการสูงอายุ (Geriatric Syndromes) ที่สำคัญ 8 ประการ (8 I’s)

## รายละเอียดโครงการ
เกมนี้ถูกออกแบบมาเพื่อสร้างความตระหนักและการเรียนรู้ในการจัดการปัญหาที่พบบ่อยในผู้สูงอายุ โดยเน้นการวิเคราะห์กรณีศึกษา การตัดสินใจเชิงคลินิก และการประยุกต์ใช้ความรู้ด้านการพยาบาลในสถานการณ์จำลอง 

---
## กลุ่มอาการ 8 I's ในเกม

* **Instability:** ความไม่มั่นคงในการทรงตัวและการป้องกันการหกล้ม
* **Immobility:** การจำกัดการเคลื่อนไหวและการจัดการแผลกดทับ 
* **Intellectual Impairment:** ภาวะสับสนเฉียบพลัน (Delirium) และสมองเสื่อม 
* **Insomnia:** ปัญหาการนอนหลับและสุขอนามัยการนอน 
* **Inanition:** ภาวะขาดสารอาหารและปัจจัยเสี่ยงด้านโภชนาการ 
* **Incontinence:** ภาวะกลั้นปัสสาวะไม่อยู่และการฝึกกล้ามเนื้ออุ้งเชิงกราน 
* **Isolation:** ภาวะแยกตัวทางสังคม (ส่วนขยาย) 
* **Iatrogenesis:** ปัญหาที่เกิดจากการรักษาหรือยา (ส่วนขยาย) 
---
## รูปแบบการเล่น (Gameplay)
เกมแบ่งออกเป็นด่านตามกลุ่มอาการ โดยมีกลไกที่หลากหลาย เช่น:

**Point & Click:** ค้นหาจุดอันตรายในบ้าน (ด่าน Instability) เพื่อจัดสภาพแวดล้อมใหม่ 

**Visual Puzzle:** เกมจับผิดภาพเพื่อหาปัจจัยเสี่ยงภาวะขาดสารอาหาร (ด่าน Inanition) 

**Interactive Scenario:** เลือกชนิดของภาวะกลั้นปัสสาวะและวิธีการพยาบาลที่เหมาะสมจากกรณีศึกษา 

**Quiz Mode:** แบบทดสอบปรนัยเพื่อประเมินความรู้ก่อนและหลังเล่น (Pre-Post Test) 

---
## องค์ความรู้ที่สอดแทรก

**การจัดการสภาพแวดล้อม:** การจัดเก็บสายไฟ พรม และการเพิ่มราวจับเพื่อความปลอดภัย 

**การพยาบาลเชิงเทคนิค:** การพลิกตะแคงตัวผู้ป่วยติดเตียง และการคัดกรองระดับแผลกดทับ 

**การประเมินทางจิตสังคม:** การแยกอาการ Delirium ออกจาก Dementia และการประเมินปัจจัยกระตุ้นความสับสน 

---
## วัตถุประสงค์การเรียนรู้
* เพื่อให้ผู้เล่นสามารถระบุปัจจัยเสี่ยงที่ก่อให้เกิดอุบัติเหตุและภาวะแทรกซ้อนในผู้สูงอายุได้ 

* เพื่อให้ผู้เล่นตัดสินใจเลือกกิจกรรมการพยาบาล (Nursing Intervention) ได้อย่างถูกต้องตามปัญหาของผู้ป่วย 

* เพื่อส่งเสริมคุณภาพชีวิตที่ดีและยั่งยืนของผู้สูงอายุ

---
